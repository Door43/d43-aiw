====== 31. ዬሱስ ኖቔዜን ሙክትዮ ክ ካይምሽ ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

ኮዖዛንኬሬ ዬሱስ ኤዔድናም ኤዔር ክ ኦይድክ ኖቓ ጼዔርዛንክ ቓዓሌርዳክ ጎንጌግር ኣርዜኮ ኖቔንት ፓዓማ ኬ ቓዓልቴምሽ ይንት ራቕክ ሙክዴድኔን ኬዔዜ፤ ዬሱሴሬ ኤዔድናም ይ ኦይሣኬት ቡዑር ምክስካን ባሌዜን ኤቤ፤ ኮዖግር ዬሱስ ይንቲ ሃኪ ሃዓቔ ሶይቲ ካዓስቴንክ ዬካ ምክሴ።

{{https://api.unfoldingword.org/obs/jpg/1/en/360px/obs-en-31-02.jpg?direct&}}

ኮዖ ጭርንክ ዬሱስት ራቕክ ሙክዴድና ኖቔንዜን ቓዓሌርዳክ ዚጌናም ሙክስካን ቤይዳቔኬ ሶይቲ ካዓስሜዜን ኬ ዣእሻቓክ ኖቔንት ዬኬን ማዓዳኬትዜን ዬሌክ ሃዓቔ፤ ዦጌሬ ዜንኬት ጋእሻ ዦግዳቕንካን ኬ ቤይዳክ ካልምክ ሃዓቔ።

{{https://api.unfoldingword.org/obs/jpg/1/en/360px/obs-en-31-03.jpg?direct&}}

ኮዖ ጭርንክ ዬሱስ ምክስይንት ማቕሾ ይንት ራቕክ ሙክዴድንዳ ሃዓዴ፤ ኖቔንት ዜን ሙካሮ ኖቔን ቓዓሌርዳክ ጎንጌንዳ ሃዓዴ።

{{https://api.unfoldingword.org/obs/jpg/1/en/360px/obs-en-31-04.jpg?direct&}}

ክት ራቕክ ሙክዴድና ዬሱሳም ይ ሼጃኬንክ ጋእሻ ጳሼኬ፤ ሃራካኔ ጋዓርስንክ ቡንካም  ኬ ሼጅንዳ ኬዔን ካምስንካኔ፤ ዬሱስ ጳሽንትንኬታም ኤስቴ፤ ካንካን ዬሱስ ኬዔም ኤዔልሶ «ሃይ ጳሽኬቴ» እታ እስትዬ!» ኬዔን ጋይሴ።

{{https://api.unfoldingword.org/obs/jpg/1/en/360px/obs-en-31-05.jpg?direct&}}

ኮዖ ጭርንክ ጴጥሮስ ዬሱሴን «ዬ ኤስስዳብኖ፥ ሃ ማዓሥንክ ኖቔት ዜን ሙክስቶ ሃራ እ ሃዓዳን ኬዔስካዮ!» ኪን ጋይሴ፤ ዬሱሴሬ ጴጥሮሴን «ሃዓድካ» ኪን ጋይሴ።

{{https://api.unfoldingword.org/obs/jpg/1/en/360px/obs-en-31-06.jpg?direct&}}

ካንካን ጴጥሮስ ዚጌንግራንክ ዉታቕሴትዳቦ ኖቔንዜን ዬሱስዳ ሙክንቲ ዬዜ፤ ዳይንኬሬ ቶክሚ ይ ሙክሳኬት ቡዑር ኣዓፕይንታም ዬሱስዛንክ ማዓስቶ ጼዔርንት ሾይናም ሼጄ፤ ዛምንዳ ዦጌና ክራ ኤስምዳቔ።

{{https://api.unfoldingword.org/obs/jpg/1/en/360px/obs-en-31-07.jpg?direct&}}

ኮዖ ጭርንክ ጴጥሮስ ጳሽንትክ ኖቔንግር ኣቕዝሚ ዬዜ፤ «ዬ ኤስስዳብኖ፥ ኢም ዻቕሽካዮ!» ጋይሶ ኡፕሲ ጫዓጭክ ኡዑግምሴ፤ ዬሱሴሬ ሳዓና ኣዓንይንታም ኦይሦ ኪም ዬቴ፤ ኮዖዛንኬሬ ጴጥሮሴን «ሃዓና ቡዑድ እዝንትሃንት ዦዖጌርሻቓብኖ ሃራካና እቼርሼ?» ኪን ጋይሴ።

{{https://api.unfoldingword.org/obs/jpg/1/en/360px/obs-en-31-08.jpg?direct&}}

ጴጥሮስኬ ዬሱስክ ኖቔን ቓዓሌርዳክ ዚጌንግር ኬ ኣርዛኬንክ ዦጌና ዦግንትይንያም ሳዓና ጋርሽክ ሬይ ስያኤ ጋይሴ፤ ክት ራቕክ ሙክዴድኔሬ ሪርቴኬ፤ «ዶዖፔን ሃዓና ሳዓብት ይንሣዬ» ጋይትክ ዬሱሳም ጎዖፕሼኬ።

ማጻዓፕ ጪልንት ኣቴና ማቶስ14፥22-23፤ ማር6፥45-52፤ ዋንስ6፥16-21
