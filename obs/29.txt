====== 29. ኔጋኔ ዪን ጋዓራቓብ ፕክሽዳብንት ኣቴና ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

ሴጻ ዎላቕ ጴጥሮስ ዬሱሴን «ዬ ኤስስዳብስኖ እንዴፕስ ኢም ክ ባሥስንክ ሜዔም ካርኪ ኔጋኔ ኪን ጋይስቴ? ታብዛ ካርኮ?» ጋይሶ ጎይሴ፤ ዬሱስ «ታብዛ ካርክ ዳክዬ ታብዜናም ካሪ ታብዜክ ሃ ቤሥስንኮንምሺ» ኪን ጋይሴ፤ ዬሱስ ኮዖም ክ ጋዓድንክ ሙዳ ሴጽካን ኔጋኔ ጋይንቲ ዎዖም ዝክስዴ ጋይንትክቴ፤ ኮዖዛንኬሬ ዬሱስ ኣቴን ኮዖም ኬዔዜ።

{{https://api.unfoldingword.org/obs/jpg/1/en/360px/obs-en-29-02.jpg?direct&}}

ዬሱስ ኮይን ጋይሴ፤ «ሳዓብት ባዓምና ይንት ፕክሽዴድናም ጎይስካን ዝግዛቓብ ባዓብስናም ካምዴ፤ ክት ፕክሽዴድንግራንክ ዎላቕባብን ታማ ሺ ሜክልት ጋዓርዳኬይንቴት ባዛ ዜንክት ሃዓቔ።

{{https://api.unfoldingword.org/obs/jpg/1/en/360px/obs-en-29-03.jpg?direct&}}

ፕክሽዳብስን ባዜናም ካሽንቲ ኪን ማዓትክንካን ባዓብስን «ባዜናም ክ ካሽቴምሽ ኤዔሥን ኮባባምኬ ኤዔር ኤዔድንክታምክ ኬዔም ሼንኬቴ» ኪን ጋይሴ።

{{https://api.unfoldingword.org/obs/jpg/1/en/360px/obs-en-29-04.jpg?direct&}}

ክት ፕክሽዳብስን ባዓብስንት ብሬዜን ጉምፔርሴትዳቦ «ዋዓዴ ኢን እዝካዮ፤ እዜን ዶዖቕዳክ ባዜን ሙዳ ሃዓን ካካሼድቴ» ኪን ጋይሴ፤ ባዓብስን ይንት ፕክሽዳብንካን ኣቴርሴ ባዜናሜሬ ሙዳ ኔጋኔ ጋይንትክ ክ ካይቴምሽ ኪም ጋርሼ።

{{https://api.unfoldingword.org/obs/jpg/1/en/360px/obs-en-29-05.jpg?direct&}}

ዳይንኬሬ ፕክሽዳብስን ባዓብስንዳንክ ይ ዉታቕስምሽ ኣርፒ ኦይድት ባዜክት ካሻቕባብ ቤዔልሥስኬስ ፕክዴድንግራንክ ዎላቕባባም ሃዓፕቴ፤ ፕክሽዳብን ክት ቤዔልሥስ ማዓሣቓብናም ዬቶ <ባዜናም ኢን ካሽካ!»> ኪን ጋይሴ።

{{https://api.unfoldingword.org/obs/jpg/1/en/360px/obs-en-29-06.jpg?direct&}}

«ቤዔልሥስ ፕክሽዳብን ቦቕንቴክ ጉምፔርሶ <ዋዓዴ ኢን እዝካዮ እዜን ዶዖቕዳክ ባዜን ሃዓን ካካሽድቴ> ኪን ጋይሴ፤ ዳይንኬሬ ኖዖ ኮዖ ኦዖላይስ ፕክሽዳብስን ቤዔልሥስን ባዜይንት ዪን ክ ካሽቴንክ ዬካ ዻክሪ ኤይግር ኪም ዻክስሴ።»

{{https://api.unfoldingword.org/obs/jpg/1/en/360px/obs-en-29-07.jpg?direct&}}

«ኣቤድ ፕክሽዴድን ማዓሣቓክ ሬይናም ሼጄኮ ጋእሻ ኣቴርሴኬ፤ ባዓብስንዴሬ ካዬኮ ማዓሣቓክ ሬይናም ሙዳ ኪን ኬዔዜኬ።

{{https://api.unfoldingword.org/obs/jpg/1/en/360px/obs-en-29-08.jpg?direct&}}

«ባዓብስን ፕክሽዳብናም ኤዔልሶ <ሃዓና ዳቕልባብ ፕክሽዳብኖ! ሃ ኢም ምክስንካን ባዛሃንታም ሃዓን ጋርሽቴ፤ ሃዓኔሬ ኮይን ዬይንቲ ሃዓም ዝክስዳቔ> ኪን ጋይሴ፤ ባዓብስን ጋእሻ ጋዓምሴትዳቦ ባዜናም ሙዳ ካሽትዮ ክ ማቕሽቴንክ ዬካ ዳቕላይሳብ ፕክሽዳብስናም ዻክሪ ኤይግር ኪም ዻክስሴ።

{{https://api.unfoldingword.org/obs/jpg/1/en/360px/obs-en-29-09.jpg?direct&}}

ኮዖዛንክ ዬሱስ ኮይን ጋይሴ፤ «ዬግራንክ ኤዔድ ሙዳ እንዴፕሴን ኔጋኔ ክ ጋዓክንክ

ኮይኔሬ ርኬግራንባብ እባብ ኮይን ዬዜን ዬይዴ።»

ማጻዓፕ ጪልንት ኣቴና ማቶስ 18፥21-35
