====== 41. ሳዓቢ ዬሱሳም ዱዑክግራንክ ኪም ዻዓስስምሽ ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

ፖዖልስና ዬሱሳም ይ ሮዖክሳኬት ቡዑር ቡዑድ እዝዴድን ኣይሁድንት ኤንሥዴድን ጵላጦሳም «ታዉዳብስን ዬሱስን ካዓባብ ማክምሲ ሴጽንት ቡዑር ዱዑክግራንክ ዻዻዓምድቴ ጋይሳቔ፤ ክት ራቕክ ሙክዴድና ሌይስንክታም ኬ ዲባይምሽኬ ዱዑክግራንክ ዻዓምቴ ኬ ጋዓይምሽክ ኤስንትካን ኤዔድ ዎላቕባብ ዱዑክናም ጶይንቲ ዝክስዴ» ኪን ጋይሴኬ።

{{https://api.unfoldingword.org/obs/jpg/1/en/360px/obs-en-41-02.jpg?direct&}}

ጵላጦስ «ዎላቕ ዎላቕ ፖዖልስናም ቴዬቶ ዱዑክናም ዬዔን ማዓድምሽ ጶዬርቴምሽ ማዓስኬቴ» ኬዔን ጋይሴ፤ ካንካን ዱዑክንግር ኣርዴርዳኬትዳ ዶዖቕዳክ ሴይንንዜን ጴዔጲ ዬሥሴኮ ሌይስንዜክታንም ሃይዬሬ ዲባይምሽ ኤስንትካን ኮዖግር ፖዖልስናም ዎይሴኬ።

{{https://api.unfoldingword.org/obs/jpg/1/en/360px/obs-en-41-03.jpg?direct&}}

ዬሱሳም ሮዖኬርዳኬንክ ሳዓብት ሃዉሽ ሴጽን ሃዓቔ፤ ኣይሁድን ኮዖ ሴጽንክ ዱዑክግር ኬ ካይቴምሽ ዝክሳይ ሃዓቔ፤ ካንካን ሃዉሽ ሴጽንት ቡዑር ዣማ ጌልቲ ቤድሚ ማይንሥን ሌይስዜን ዎሽሚ ካይንትካን  ዬሱስት ዱዑክንግር ካይካን ኡስምሴኬ።

{{https://api.unfoldingword.org/obs/jpg/1/en/360px/obs-en-41-04.jpg?direct&}}

ጶቕሼርክዳክ ጋእሼንዳ ፔጫ ሾይሼ፤ ጳልቕንትምሽ ሻዓክድንዳ ሳዓቢ ርኬግራንክ ዎዖንይንትካን ክ ኦይዳብን ርኬግራንክ ሃዓፔርሴ፤ ዱዑክንት ኣርድንት ካርናም ዚጼርሳቓብን ሴይንስናም ዛዓክሴትዳቦ ዜን ዶዖቕሴ፤ ዱዑክናም ጶይዜን ሃዓቔድ ፖዖልስና ጳሼኮ ዴእቴድ ኤዔድምሽ ማዓሤኮ ፔጬዜን ቡኬልሴኬ።

{{https://api.unfoldingword.org/obs/jpg/1/en/360px/obs-en-41-05.jpg?direct&}}

ማዓኔና ዱዑክንዳ ኬ ዣእሻኬንክ ሳዓቢ ርኬግራንክ ዎዖንይንትካን ክ ኦይዳብን «ሃይ ጳሽኬቴ ዬሱስ ኩዑር ዳክዬ፤ ዱዑክግራንክ ዻዻዓምድቴ ጋይስዮ ይ ኬዔዛቕምሽ ዱዑክንግራንክ ዻዓምቴ! ዱዑክናም ሼጄቶ ዶዖፕስኬቴ» ኬዔን ጋይሴ፤ ማዓኔኔሬ ዱዑክንግር ኣርዝዮ ሼድንትክ ዬሱስት ሌይስን ዎዴሻቓኬት ካርናም ሼጄኬ፤ ሌይስንክት ኮዖግር ዳክ ሃዓቔ።

{{https://api.unfoldingword.org/obs/jpg/1/en/360px/obs-en-41-06.jpg?direct&}}

ኮዖዛንኬሬ ሳዓቢ ርኬግራንክ ዎዖንይንትካን ክ ኦይዳብን ማዓኔንካን «ካይኬቴ ዬሱስ ዱዑክንግራንክ ዻዓምቴ ዬዔን ብርትዮ ጋሊላ ካይዴ ጋይሴቶ ክት ራቕክ ሙክዴድንቴን ኬዔስኬቴ፤» ኬዔን ጋይሴኬ።

{{https://api.unfoldingword.org/obs/jpg/1/en/360px/obs-en-41-07.jpg?direct&}}

ማዓኔና ጳሻሬኬ ጋእሻ ጉሜራሬኮ ማዓቴኬ፤ ክላ ኬዔዛም ክት ራቕክ ሙክዳቔድኔን ኬዔዝንትካን ሃዝምክ ካዬኬ።

{{https://api.unfoldingword.org/obs/jpg/1/en/360px/obs-en-41-08.jpg?direct&}}

ማዓኔና ክላ ኬዔዜናም ክት ራቕክ ሙክዴድንቴን ኬዔስካን ሙክንትዜን ኬ ዳይክ ዬሱስ ኬራ ሃዓፕምሴ፤ ኬቴሬ ኪን ጉምፔርሴኬ፥ ዬሱሴሬ «ሃይ ጳሽኬቴ ጋልሌግር ኬ ካይቴምሽ እስት ራቕክ ሙክዴድንቴን ኬዔስኬቴ፤ ኮዖግሬሬ ኢም ሼዴኬ» ኬዔን ጋይሴ።

    ማጻዓፕ ጪልንት ኣቴና ማቶስ 27፥62-28፥15፤ ማር 16፥1-11፤ ሉቓስ 24፥1-12፤

ዋንስ 20፥1-18
