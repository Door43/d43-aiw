====== 30. ዬሱስ ዶንቕ ሺ ኤዔድናም ክ እሥስምሽ ======

{{https://api.unfoldingword.org/obs/jpg/1/en/360px/obs-en-30-01.jpg?direct&}}

ዬሱስ ጋላ ጋሌድ ቤድሚ ሞዖሬንግር ኬ ሳንቴምሽኬ ኤዔድናም ኬ ኤስስቴምሽክ ኦይቴርቴድይንታም ኦይሤ፤ ኬታ ዬሱስ ሃዓቓክ ካርንግር ይ ማዓታኬንክ ይ ዬእሳቓክ ሬይን ሙዳም ኪን ኬዔዜኬ፤ ኮዖት ቡዑር ዬሱስ ኖቓ ጼዔርናም ቓዓልቴኮ ሬይ ይኔ ጋዓይንዳ ካርግር ካዬኮ ቶክሚ ኬ ሃዉሽቴምሽ ኬዔን ኬዔዜ፤ ካንካን ቓዓሌርዳክ ጎንጌንግር ኣርዜኮ ኖቓ ጼዔርናም ቓዓልቴኬ።

{{https://api.unfoldingword.org/obs/jpg/1/en/360px/obs-en-30-02.jpg?direct&}}

ዳይንኬሬ ጎንጌንክ ኬ ቓዓልድክ ዬሱሳምኬ ክት ራቕንክ ሙክዴድናምክ ኬዔም ሼጃቔድ ቤድሚ ኤዔድ ሃዓቔኬ፤ ኬዔና ኤዔድና ኬዔን ብርካን ጼዔርንት ሼዔጌክ ዞዖዜኬ፤ ካንካን ዬሱስኬ ክት ራቕንክ ሙክዴድንክ ሴ ፓዓማ ኬ ዣእሻኬንክ ጋእሻ ቤድሚ ኤዔድ ብርትዮ ሴ ዋዓር ዣእሼኮ ኬዔም ጶይዳቔኬ።

{{https://api.unfoldingword.org/obs/jpg/1/en/360px/obs-en-30-03.jpg?direct&}}

ኤዔድና ማዓኔንኬ ይንሥንክ ፓይዴርክዳይክ ዶንቕ ሺ ኤዔድዛንክ ጋዓጺ ኣንግኔና ሃዓቔኬ፤ ዬሱስ ኤዔድንካን ጋእሻ ኣቴርሴ፤ ዬሱስካን ኬዔና ኤዔድን ግሽዳብንት ዳኬድ ቖልምሽ ሃዓቔኬ፤ ካንካን ኬዔም ኤስሴትዳቦ ሞልትግርኬት ሃዓቔድ ሃዤርቴድናም ሃልሽሼ።

{{https://api.unfoldingword.org/obs/jpg/1/en/360px/obs-en-30-04.jpg?direct&}}

ኮዖ ሶይትንክ ክት ራቕንክ ሙክዴድና ኮይን ኪን ጋይሴኬ፤ «ፔጬና ሃክስቴ ኡሣ ካትማ ዳክዬ፤ ይ እሥድንዳ ሬይ ኬ ሼንቴምሽ ኤዔድናም ኦይትካዮ።

{{https://api.unfoldingword.org/obs/jpg/1/en/360px/obs-en-30-05.jpg?direct&}}

ዬሱስ ዳይንክ ይንት ራቕክ ሙክዴድንቴን «ኬ እሥድንዴታም ዬታ ኬዔን እምኬቴ!» ኬዔን ጋይሴ፤ ኬቴሬ «ኮዖም ሃስኖ ዬይዴ? ዎራ ዶዖቕዳክ ባልሽ ኣክሻ ዶንቕኬ ቶይላ ኣሥታ ቓስቴን ዬሌኬ» ጋይሶ ማዓስሴኬ።

{{https://api.unfoldingword.org/obs/jpg/1/en/360px/obs-en-30-06.jpg?direct&}}

ዶንቕ ታም ዶንቕ ታም ማዓሦ ዲዒሬዜን ኬ ዶዖቕቴምሽ ኤዔድኔን ኬ ኬዔስቴምሽ ዬሱስ ይንት ራቕክ ሙክዴድንቴን ኬዔዜ።

{{https://api.unfoldingword.org/obs/jpg/1/en/360px/obs-en-30-07.jpg?direct&}}

ኮዖዛንኬሬ ዬሱስ ዶንቕ ባልሽናምኬ ቶይላ ቓስቴንናምክ ቴዮ ርኬግር ሼጄ፤ እሥምንካኔሬ ሳዓባም ጎዖፕሼ።

{{https://api.unfoldingword.org/obs/jpg/1/en/360px/obs-en-30-08.jpg?direct&}}

ኮዖዛንኬሬ ዬሱስ ባልሽናምኬ ቶይሌናምክ ቱርሼ፤ ኤዔድንካኔሬ ኬ እምቴምሽ ይንት ራቕክ ሙክዴድንቴን እምሴ፤ ኬቴሬ ኤዔድንቴን እሥምናም እምንቲ ዬዜኬ፤ ዎላቔሴሬ ማቕክዬ! ኤዔድኔሬ ሙዳ እሦ ምሼኬ።

{{https://api.unfoldingword.org/obs/jpg/1/en/360px/obs-en-30-09.jpg?direct&}}

ኮዖት ቡዑር ክት ራቕክ ሙክዴድና ድንግማ እሥምናም ሱጼኬ፤ ናዓሬ ታሜኬ ቓስቴን ላይጼት ጾዖጺ ሃዓቔ፤ እሥምን ሙዳ ሃዓፔርሳቓክ ዶንቕ ባልሽንኬ ቓስቴን ቶይሌንግራንክ ሃዓቔ።

ማጻዓፕ ጪልንት ኣቴና ማቶስ14፥13-21፤ማር 6፥31-44፤

ሉቓስ9፥10-17፤ዋንስ6፥5-15
