====== 33. ፔጫ ዎዖንዳብስንት ኣቴና ======

{{https://api.unfoldingword.org/obs/jpg/1/en/360px/obs-en-33-01.jpg?direct&}}

ሴጻ ዎላቕ ዬሱስ ኖቓ ጼዔርንት ሼዔጌር ቤድሚ ኤዔድናም ኤስሳሮ ሃዓቔ፤ ዬሱስ ኬዔን ኬዔዝንትካን ግድምንዳ ካሪ ሃዓፕንትካን ኖቔንት ሼዔጌዜን ጎንጌግር ኣርዝዮ ክ ዶዖቕስቴንክ ዬካ ጋእሻ ቤድሚ ኤዔድና ኪም ኤስርካን ሃዓዴኬ፤ ጎንጌንግር ዶዖቕስዮ ኤዔድናም ኤስሴ።

{{https://api.unfoldingword.org/obs/jpg/1/en/360px/obs-en-33-02.jpg?direct&}}

ዬሱስ ኣቴን ኮዖም ኬዔዜ፤ «ኤዔድ ፔጫ ዎዖንዳብ ዎላቕባብ ጴዔታ ማሼካን ዉታቕሴ፤ ኣዓንንቴክ ጴዔቴናም ክ ማሽድክ ባግና ጎዖግዜን ዋዓቼ፤ ኣፕትኔሬ ሃዓዴኮ ሙዳ ኮዖም እሤኬ።

{{https://api.unfoldingword.org/obs/jpg/1/en/360px/obs-en-33-03.jpg?direct&}}

«ኣብን ጴዔቴኔሬ ቤድሚ ፔጫ ዳንክ ሴይንዜን ዋዓቼ፤ ዳይንኬሬ ጫዓጪ ፔጬግር ኮ ኦይትክንካን ሃይ ዉትሣኬንኬ ኮ ኦይጻኬንክ ባቔሌና ዎቕስዮ ዎቼ።»

{{https://api.unfoldingword.org/obs/jpg/1/en/360px/obs-en-33-04.jpg?direct&}}

«ታዓሬ ኣብን ፔዔቴና ኡክሜት ሞልትግር ዋዓቼ፤ ኮዖና ጴዔቴኔሬ ባቕልሴ፤ ዳይንኬሬ ኡክሜና ኮዖም ጩዑልሼ፤ ካንካን ኡክሜግር ባቔልሳቓክ ባቕሌና ኣዓፒ ዎላቔሴ ኡዑሽክዬ።

{{https://api.unfoldingword.org/obs/jpg/1/en/360px/obs-en-33-05.jpg?direct&}}

«ኣብን ጴዔቴኔሬ ላቕምቴንዳ ፔጬዜን ዋዓቼ፤ ኮዖና ጴዔቴና ባቔልሶ ዎላቔና ቦንዴኬ ታማ ዎላቔኔሬ ላዓ ታም ዎላቔኔሬ ዎላቕ ማቶ ኣዓፒ ኡዑሼ» ኤስር ቓዓምንት ዶዖቕዳብ ክ ኤስራኔ!»

{{https://api.unfoldingword.org/obs/jpg/1/en/360px/obs-en-33-06.jpg?direct&}}

ኮዖና ኣቴና ዬሱስት ራቕክ ሙክዴድንቴን ኣርትክዬ፤ ካንካን ዬሱስ ኮይን ጋይሶ ፕእስትዮ ኬዔን ኬዔዜ፤ «ጴዔቴና ሳዓብት ኡፕስኔ፤ ጎዖግት ኣሥዜን ዋዓቻቓክ ኤዔድ ሳዓብት ኡፕስን ኤሴርዳቤ፤ ዳይንኬሬ ሜይስትዮ ጶቕሻዬ፤ ይዥዳቤሬ ኡፕስናም ክራንክ ቴይዴ።»

{{https://api.unfoldingword.org/obs/jpg/1/en/360px/obs-en-33-07.jpg?direct&}}

«ሴይንዜን ዋዓቻቓክ ጴዔቴና ሳዓብት ኡፕስናም ኤሴርትዮ ጉሜርክ ቴይዳብ ኤዔዴ፤ ዳይንኬሬ ካልሚ ዋይ ዳዓሪ ይዜን ሃዓዳክ ሴጽንክ ቡዑድ እዝንትይንታም ጋጋርዴ።»

{{https://api.unfoldingword.org/obs/jpg/1/en/360px/obs-en-33-08.jpg?direct&}}

«ኡክማ ዶዖቕዳኬትግር ዋዓችቓክ ሳዓብት ኡፕስናም ኤሴርዳብ ኤዔዴ፤ ዳይንኬሬ ሴጼት ቡዑር ፔጬን ኮዖት ጶቕሺ፥ ዎድምንትኬ ጉሜርክ ሳዓብካን ክት ዶዖቕዳክ ሶዖልሜናም ጩዑልዴ፤ ኮዖዛንክ ዻዓምሳቕንዳ ክ ኤሴርታቓክ ኡፕስና ኣዓፒ ኡዑሻዬ።

{{https://api.unfoldingword.org/obs/jpg/1/en/360px/obs-en-33-09.jpg?direct&}}

«ላቕምኣክ ፔጬና ዳይንክ ሳዓብት ኡፕስናም ኤሴርዳብ ኤዔዴ፥ ኖዖሬ ኡፕስናም ኤሴርዳብ፥ ቡዑድ እዝዳብኬ ኣዓፒ ኡዑሽዳብክ ማዓዴ።»

ማጻዓፕ ጪልንት ኣቴና ማቶስ 13፥1-8፤18-23፤ ማር 4፥1-8፤13-20፤ ሉቓስ 8፥4-15
